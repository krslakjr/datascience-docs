# Uvod

MMST Data Science radionica namijenjena je svima koji žele zakoračiti u svijet analize podataka i razumjeti kako iz velikih količina informacija izdvojiti korisne uvide uz pomoć programskog jezika Python.

Data Science je jedno od najtraženijih područja današnjice jer povezuje programiranje, analizu podataka, statistiku i mašinsko učenje. Kroz praktične primjere i vježbe, učesnici će naučiti kako prikupljati, obrađivati, analizirati i vizualizirati podatke te kako ih pretvoriti u konkretne zaključke.

Preporučeno prethodno znanje za ovu radionicu uključuje:

- Osnovno razumijevanje rada na računaru (kreiranje, izmjena i brisanje datoteka)
- Osnovno poznavanje engleskog jezika (za razumijevanje koda i biblioteka)
- Poželjno: osnovno znanje iz matematike i logičkog razmišljanja

Tokom radionice učesnici će se upoznati s osnovama Pythona, bibliotekama za rad s podacima poput NumPy i Pandas, tehnikama vizualizacije podataka pomoću Seaborn i Matplotlib alata, te osnovama statistike i mašinskog učenja. Na kraju, znanja će primijeniti u mini projektu i prezentaciji rezultata.

## BHFF Mobile Makerspace Team

MMST tim je jedan od mnogih timova unutar BHFF-a.
Primarno smo zaduženi za dvije stvari:

- Prenošenje direktnog tehničkog znanja sa BHFF scholara na studente i školarce širom Bosne i Hercegovine
- Primarni outreach fondacije gdje se kroz naše radionice novi ljudi upoznavaju sa benefitima fondacije
